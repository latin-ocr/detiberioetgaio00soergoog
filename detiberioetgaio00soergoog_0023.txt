19

 

nihil curabant et totius reipublicae salutem pro nihilo habebant, aut nitebantur, ut ait
Cicero pro Sest. 48, 103 contra gratam Ti. Gracchi legem, qua fortunae constitui tenuio-
rum videbantur , propterea quod et discordiam excitari videbant et, quum locupletes
possessionibus diuturnis moverentur, spoliari rempublicam propugnatoribus arbitrabantur.
Omnes fere autem senatores et equites quum lege agraria de suis amitterent, hon est
mirum tantum inde tumultum ortum esse. Inde vero ipsam legem exitiosam fuisse, sua-
que natura rempublicam concussisse minime potest coniici. Poterat enim contra opti-
matium clamores optimo iure contendi, singulos, ut totum conservaretur, nonnihil de
suis decedere neeesse esse. Sane hoc non aliter nisi ultima cogente necessitate fieri
debet. Hanc autem venisse semper qui de suis amissuri sunt negabunt.

Quae quum ita sint , recte aliquis interrogaverit, qui factum sit, ut Tiberius, quem
ex optimis consiliis profectum esse scimus, nihilo minus totam rempublicam perturbaret
et labefactaret. Hoc autem ex iis, quae iam persequemur, patebit. Rempublicam Ro-
manam patribus et equitibus nixam fuisse, si posterioris temporis turbas et contentiones
spectaverimus‚ negari non potest. Qui quales fuerint et quibus rebus ab hominibus
popularibus diversi, cognosci potest ex Cicer. orat. pro Sest. 49, 105. . Sed'has laudes,
quas Cicero optimatibus tribuit, si cum factis plurimorum Romanorum illius temporis,
qui quidem in rebus publicis versati sunt, comparaveris, mirum reperies discrimen inter
dicta et facta. Quod quomodo explicari potest? Senatus Romanus illius temporis
repraesentabat quidem superioris temporis dignitatem et gravitatem, eandem animi magni·
tudinem prae se ferebat vel simulabat potius, qua imperium Romanum auctum et confir-
matum erat, sed ipsae virtutes e medio sublatae erant. Avaritia, quod vitium ne ab
optimis quidem viris iisque vere Romanis alienum fuisse constat, tum per totum fere
optimatium ordinem grassabatur3 deinde cum etiam libidines, a quibus priscorum hominum
simplicitas vel maxime abhorruerat, opibus auctis plurimorum animos occupassent, reipu-
blicae fundamentum, etsi firmissimum et solidissimum esse videbatur, putre erat factum
et caducum. Fundamento autem confecto totam rempublicam corruere necesse fuit3 ple-
bem enim summa inopia pressam rempublicam sustentare· non potuisse apparet. Medius
autem ordo inter optimates divitiis et luxuria perditos et inopem multitudinem rerum
inopia ad pessima quaeque paratam illo tempore deerat. Hic ordo ut ad sustinendam
rempublicam restitueretur, ipsa Tiberii lege ex longo tempore primum spectatum est.
Quod quum Tiberio non contingeret, nihilo minus autem optimates Tiberii et Gaii
maxime legibus permultum de auctoritate et gravitate sua amisissent, et plebs ad melio-
res spes excitata et a pravis tribunis in concionibus omni modo· corrupta et perdita
rempublicam ne minimum quidem curaret, respublica omnibus fundamentis privata ad
interitum se inclinavit. Pessima enim et perniciossima ea reipublicae forma est in qua
ex ipsis nobilibus factio orta est , quae ceteris reipublicae partibus neglectis totam rem-

publicam suae plane potestatis faciat. Eam civitatem et foeda morum corruptione et
3

η

