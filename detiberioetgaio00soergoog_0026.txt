22

 

alteram de Octavii abdicatione perlaturum esse minantem. Appianas igitur omnia haec
duobus comitiis confecta esse narrat. Plutarchi narratio ut multo copiosior ita minus
dilucida est. Hic enim rem variis certaminibus in complures dies distractam esse prodit.

' Addit Plutarchus Tiberium , quod ipsum Octavium lege agraria magnam rei familiaris

 

partem amissurum esse videbat , ei se pretium eius aequum ex suis rebus quamvis
tenuibus redditurum promisisse. Hanc quoque conditionem, ut fas erat, cum respueret
Octavius, Tiberium, priusquam de lege sua suffragia lata essent, magistratibus ne pecu·-
niam ex aerario depromerent interdixisse, Saturni templo sigillum imposuisse, ne quid
quaestores inde demerent neve eo inferrent3 deinde si quis magistratus non obedivisset,
poenam in eum constituisse, ut omnes huius metu provinciam sibi delatam omitterent.
His autem rebus divites adeo esse perculsos, ut mutatis vestibus supplices in forum irent,
Tiberio insidias struerent percussoresque in eum conducerent3 quos ut caveret palam
Tiberium sica se armasse. Deinde quum divites vario modo Tiberium prohibere conati
essent, quo minus multitudinem ad suffragia ferenda mitteret, multitudo autem Tiberium
circumfusa ad vim se verteret, in hoc igitur discrimine dicit Plutarchus Mallium et
Fulvium , viros consulares, Tiberium orasse et obsecrasse, ut rei arbitrium senatui per-
mitteret. Etiamtum accepisse Tiberium conditionem. Haud parvum hoc moderationis
documentum fuit, quippe qui iam antea in senatu turpem adversariorum superbiam et
obstinationem expertus esset. Cum autem iterum in senatu, in quo adversarii quum
plures essent nihil aequi audire vellent, non modo non audiretur sed indignissime
irrideretur et illuderetur, tum demum patientia eius exstincta iram atque furorem
occupavisse iuvenem praeclarissimum. Sic igitur factum est, ut quum pro ardentissimo
patriae amore optimisque consiliis omnibus indignitatibus afficeretur, a recta via ad
consilia violenta praeceps rueret. Quod enim animo agitavit ut collegae ‚ si interces—
sione legem impedire pergeret, munus abrogaret, non iure sed vi actum est. Hoc autem
exemplum summa detrimenta reipublicae attulit. Quid enim tribunus plebis a plebe in
concionibus circumfusa non potuit impetrare? Inde igitur ab illo tempore concionum
temeritas quidquid sibi in buccam venisset aut decernentium aut abrogantium perturbavit
rempublicam ita, ut diutius stare non posset. Gracchus autem quasi signum dedit
harum turbulentarum concionum etsi nolens3 vide Aurel. Vict. de vir. illustr. 64: Octavio
collega intercedente novo exemplo magistratum abrogavit3 Flor. III ‚ 14: Ubi iuter-
cedentem legibus suis Gnaeum Octavium videt Gracchus, contra fas collegii, ius pote-
statis, iniecta manu, depulit rostris, adeoque praesenti metu mortis deterruit, ut abdicare
se magistratu cogeretur. Tiberius igitur, quod adversariorum iniquitate per leges per-
ficere nequiverat, iam per vim et neglectis reipublicae legibus exsequi paravit. Quid-
quid enim et ipse Tiberius et postea eius laudatores ad defendendum hoc factum dixe·
runt, nihil valet. J am legibus semel violatis quae postea rerum necessitate coactus
fecit, quam recte vel ad optimos homines Dionis verba referri possint, clarissime

