21

 

an ab optimatibus aliqua ratione conciliatus et adductus. Appianas, cuius narrationi plurimum
tribuo , de bell. civil. Ι, 12 Octavium dicit ad intercedendum ab optimatibus instigatum
esse; hoc auget etiam Plutarchus3 narrat enim Octavium primo amicitiae qus esset oum
Tiberio coniunctus rationem habentem optimatium preces aspernatum esse; cum autem
tot et tam graves viri urgerent et instarent , eum verentem auctoritatem eorum precibus
satisfecisse. Nullius prorsus momenti ut aliis locis ita in hac quoque re Dionis est
auctoritas3 is enim tradit Octavium ob aemulationem ex propinquitate generis conflatam
Tiberio se opposuisse. Utrumque prava contentione magis ut aemulum superaret, quam
ut prodesset reipublicae enisum esse3 alterum altero violentius egisse, ut neuter alteri in
ulla re cederet. Haec quidem verba a vero plane abhorrere non est quod multis verbis

demonstremus.
Veteres ipsos scriptores, quorum plurimi optimatium causae favent, Octavii inter-

cessionem non modo probasse sed summis laudibus extulisse, minime est mirum3 vide
Vellei. Patere. II, 2: Octavio collegae pro bono publico stanti imperium abrogavit.
In Liv. ep. 58 nihil legimus nisi Octavium causam diversae partis defendisse. Momm-
sen hist. Rom. ΙΙ, 81 ideo Octavium Tiberii legi intercessisse dicit, quod certissime ei
persuasum esset eam reipublicae perniciosam fore; unde hoc pro vero contend ipossit nescio.

Intercessit igitur Octavius, quibuscunque causis intercessit. Cum autem lex,
etiamsi ceteri tribuni omnes consentiebant, uno intercedente perferri non posset, Tiberius
precibus adiit collegam ut ab intercessione desisteret. Hoc loco Plutarchus et Appianus
valde inter se differunt. Plutarchus enim tradit Tiberium collegae intercessione exacer-
batum humanam illam legem , qua divitum rationibus non mediocriter consuleret, revo-
casse et aliam acriorem et multitudini gratiorem tulisse. Hac qui agrum publicum contra
leges possiderent eo decedere iussi sunt compensatione non accepta. Deinde singulis
fere diebus inter utrumque tribunum pro rostris certamina conserta esse, in quibus
summo cum sinidio et aemulatione sibi resisterent, ita tamen , ut conviciis et maledictis
semper abstinerent et solam causam spectarent. Longe aliter Appianas rem narrat,
cuius quidem ideo mihi praeferenda videtur narratio esse, quia. multo clariorem nobis et
fortiorem Tiberii praebet imaginem. Prodit autem Appianus Tiberium collegae inter·-
cessione a lege ferenda prohibitum quum multa ei exprobrasset rem in proxima comitia
distulisse. Comitiorutn dies cum venisset, Tiberium satis firmo praesidio munitum, quo
Octavium et invitum ad cedendum cogeret , scribam legem recitare iussisse. Cum
autem Octavius iterum intercederet et multa sibi invicem congessissent convicia , prin·
cipes viros discordantibus tribunis suasisse, ut rem ad senatus arbitrium deferrent. Quam
conditionem quum Tiberius, qui bonis quidem viris legem suam probatum iri speraret,
accepisset, in curiam eos venisse. lbi quum Tiberius ab optimatibus, qui ne cogitarent
quidem vel minimum de suis decedere, superbe et indigne tractatus esset, furore eum
exarsisse et ad multitudinem recurrisse comitiis proximis se et legem suam agrariam et

39

