13

Tiberium non esse commotum, non est quod multis verbis demonstremus; etenim Tiberin,
quum trib. pl. creatus legem agrariam ferret, iam compluribus annis ex illo foedere
praeteritis nihil tale metuendum erat.

Iniquius etiam et indignius iudicat Dio fragm. 34, 86 , cuius auctoritati in hac re
minimum tribuo. Dicit enim Gracchum, cum non ex virtute ac veritate, sed temere res
diiudicari cerneret, metu et dolore foederis Numantini et senatus inimicitia hanc quidem
viam gloriae tanquam parum tutam reliquisse3 ceterum quum principem locum quo-
cunque demum pacto assequi concupisceret, idque per plebem facilius quam per sena-
tum consecuturum se speraret, a patribus eum ad plebem descivisse. Appianus quibus
rationibus Tib. ad legem suam agrariam impulsus sit non affert3 sed exposita tristis-
sima conditione, in qua tum Italia erat , facile potest perspici, hac potissimum Tib.
ad res gerendas adductum esse.

Constat inde ab antiquissimis temporibus Romanae fuisse consuetudinis oppidum vel
populum armis subiectum tertia agri parte mulctare. Hic autem ¹ager aut privatus aut
publicus fieri solebat Romanus3 publicus is plerumque fiebat ager, qui bello devastatus
erat3 quum autem Romani bellis bella annecterent, agri publici amplitudo maxima facta
est3 vide App. de bell. civil. I, 7. Publico autem agro, qui manebat in dominio civitatis,
aut in universum Romani tanquam pascuis utebantur (ager pascuus), aut a singulis eum
occupari permiserunt (ager occupatorias). Occupati agri appellabantur possessiones, quae
nunquam ne longissima quidem possidendi continuatione poterant a privatis hominibus
usu capi nec in privatos agros commutari, sed proprietas possessionum semper pertinuit
ad civitatem, possessoribus usu tantum concesso, Possessiones non referebantur in
censum, sed iis a possessoribus vectigalis nomine solvebatur decima pars frugum et ex
arbustorum proventu pars quinta. Praeterea iis quoque , qui greges in pascuis publicis
alebant, scriptura indicta est, tam minoris quam maioris pecoris. Haec ipsa sunt Zeissii
verba ex commentatione sumta de lege Thoria agraria p. ὁ. Huius autem Romanorum
instituti eam fuisse causam dicit Appianus , ut hominum numerus in Italia augeretur,
quum pauperibus agrum occupare et familiam alere liceret. Res autem longe aliter ac
rati erant evenit. Divites enim, qui res ad colendos agros devastatus necessarias facilius
sibi comparare possent, iam ab initio majorem agri publici partem occupaverunt et
procedente tempore vel emtione vel vi etiam inopum vicinorum agros suis adiunxerant, ita
ut agricolarum Italorum numerus in dies minueretur, latifundia, quae Italiam perdiderunt,
ad immensum augerentur. Huic aliud accessit malum. Quum enim superiore tempore
lege Licinia provisum esset, ut quidam hominum liberorum numerus in agris publicis a
singulis occupatis aleretur, neglecta hac lege ut liberorum numerus in dies magis.
minutus est, ita servorum greges per omnes fere agros se effuderunt. Liberi enim,
quibus stipendiorum onus iniunctum erat , minus utiles erant ad colendos pro dominis
agros, quum servi, qui vacarent militia, nunquam ab agris ad signa avocarentur.

Itaque latifundiorum possessores , qui posthabitis reipublicae 2salute et populi rationibus

