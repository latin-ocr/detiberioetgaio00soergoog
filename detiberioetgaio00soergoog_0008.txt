4

 

civitatem moderandam esse censent vel dominationi populari favent, Gracchos ‚ quos
multitudini eiusque imperio studuisse existimant, aut vituperant immoderate aut effusis
laudibus efferunt. In tanta autem sententiarum discrepantia operae pretium esse duxi
veterum locis ‚ qui de Gracchis agunt, diligenter inter se comparatis quid ipsi veteres de
iis iudicaverint exponere et demonstrare. Quamquam enim ipsi veteres in singulis partibus
valde inter se abhorrent eorumque iudicia partium studiis metienda sunt, tamen nisi hoc
quasi fundamento nixi ab opinionis arbitrio et erroribus abstinere non poterimus. Et-
enim si omnes scriptores veteres, qui quidem de Gracchis vel copiosius scripserunt vel
summatim eos attigerunt, eos consensu aut laudant aut improbant, certe nemo infitiabitur‚
eorum judicia singulorum recentioris aetatis praejudicatis opinionibus longe praeferenda
esse. Omnes autem omnium qui unquam aliquid de Gracchis ediderunt dissertationes
legere cum neque voluerim neque potuerim, eorum libros respexisse satis habui, qui vel
auctoritate *et fama excellunt vel novi aliquid ad recte aestimanda Gracchorum studia
attulerunt.

J am supra commemoravimus, recentiore demum aetate a N iebnhrio maxime aequius
et dignius de Gracchis iudicari coeptum esse. Hoc quidem iam Heyne perspexerat leges
Semproniae non ad universum agrum, sed ad agrum publicum tantum pertinuisse. Prava
autem quae antea valuerat opinio ut obsolesceret Heerenii maxime, qui dissertationem
de Gracchorum motibus publicavit, et Hegewischi opera factum est, qui et ipse libellum de
Gracchis edidit. Hos secutus est G. B. Niebuhr, qui ut universam historiam Romanam
explanavit et illustravit, ita huic quoque parti natura ac ratione agri publici accurate
exposita clariorem lucem attulit. Hic autem vir, praeclarissimis Gracchorum virtutibus
magna admiratione affectus eosque optima quaeque in rebus publicis gerendis spectasse
haud ignorans, quum eorum existimationem tamdiu imminutam splendide et fortasse nimis
splendide restituisset, fieri non potuit quin tanti viri auctoritate iam plane mutarentur de
Gracchis iudicia et qui antea in. numerum hominum seditiosorum effrenata licentia omnem
reipublicae statum concutientium referrentur, iidem iam ut liberatores atque vindices populi
summis laudibus ferrentur. Hanc quidem sententiam qui impugnarent multi postea exafi-
terunt3 quorum omnium iudicia recensere cum longum sit, in iis constiti, qui vel nuperrime
de Gracchis seripserunt vel praeter ceteros auctoritate et doctrina florent. Hoc loco in primis
Carolus Nitzsch commemorandus est, qui satis amplum de Gracchis edidit librum, propter
iudicii subtilitatem et diligentem operam in eo consumtam valde probatum. Hunc secutus est
Lau, qui etipse de Gracchis scripsit. Huius librum cum Nitzschii libro nulla parte com-
parari potest. Sequitur sane N itzschium ducem plurimis locis singulari cum fide et sim-
plicitate; si interdum ab Nitzschii auctoritate abhorret, fere in errores vel inanes decla-
mationes abstrahitur. Qui de rebus publicis aliter atque ipse iudicant, eos superba solet
acerbitate persequi3 Buchholzium maxime et Reiffium , quorum quidem libris me neque
minus neque mag-is debere quam Laui libere profiteor, ut immoderatos regni laudatores
et liberae reipublicae contemptores effusa carpit castigatione. Ipse cum Gracchorum

