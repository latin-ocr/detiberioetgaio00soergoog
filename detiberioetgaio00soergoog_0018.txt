14

 

omnia fere ad suum commodum suamque utilitatem referrent, liberorum hominum opera
omnino fere abstinebant et solis fere servis ad agros colendos utebantur. Inde duplex
civitati ortum periculum est. Agricolamm enim numero adeo deminuto vix poterat
cognosci, unde in posterum apti ad bella milites comparari possent. Agricolae enim su-
perioribus bellis virtutem illam et constantiam praestiterant, qua imperium Romanum ad
tantum majestatis fastigium provectum est, agricolae suis vulneribus suoque cruore agros
illos expugnaverant, qui iam servorum gregibus referti erant3 vide hac de re Caton. de re
rustic. prooem.: ex agricolis et viri fortissimi et milites strenuissimi gignuntur. Servorum
autem numero in immensum aucto quanta civitati immineret calamitas , tum maxime
bello servili in Sicilia orto cognitum est. Servis etiam liberi homines inopia pressi se
adjungebant, quum hac una re ex tristissima conditione se emersuros esse sperarent3
vide Mommsenii hist. R. 11, 73. Has calamitates maximas fuisse, ita ut vel salutem imperii
Romani in periculum adducturae esse viderentur, quum rerum memoria traditum est,
tum ex ipsa rei natura apparet. Deinde ex ipso Gai fratris libro scimus, quem Plutarch.
in Tib. vita c. 8 commemorat, Tiberium quum in Hispaniam proficiscens per Etruriam
veniret, quae provincia calamitatibus, . de quibus supra diximus, omnium maxime
devastata erat ‚ tristissimam Italiae conditionem perspexisse et tum primum animum ad
legem suam animadvertisse, quam mala illa sublaturam esse speraret. Denique si con-
sideraveris Gracchorum mentem semper humanitate et misericordia et bonitate eminuisse
et infimorum jura defendisse, Tiberium, in quo hae virtutes omnium maxime inessent,
inopia populi et periculis reipublicae inde natis vehementissime commotum esse minime
mireris,

Neque vero est quod metuentes, ne singulares Tiberii virtutes inde obscurentur,
negemus magnum Tiberio stimulum ad res gerendas laudis fuisse cupiditatem et voluntatem
summam gloriam a maioribus partam, quatenus ipse posset, servandi et augendi. Ne
illud quidem, quo plurimi veteres scriptores maxime Tiberium ad legem ferendam stimu-
latum esse tradunt, etsi non primo loco ponendum puto, nihil omnino ad Tiberium va-
luisse credo, dolorem et indignitatem improbati foederis Numantini, cuius ipse auctor fuerat.
Etenim si illo foedere, id quod negari non potest ‚ totus exercitus ab interitu servatus
est, Tiberii iram in senatum, qui rem ipsi honestissimam in opprobrium et periculum
verteret, vehementissime esse commotam non est mirum , quippe qui hene sciret senatum
non vera gloria et reipublicae ufilitate regi, sed partium commodis singulorum facta
metiri.

Porro cum sciamus inde a primo tempore , quo Tiberius rebus publicis interesse
coepisset, omnium oculos in eum conversos fuisse summamque de eo populum spem
et exspectationem concepisse eumque, ubi primum vetera illa reipublicae damna sanatu-
rus videretur, acclamatione et approbatione omnibusque stimulis excitasse atque ad
ea exsequenda quae sibi proposuisset impulisse, non mirabimur Tiberium summa verae
laudis *cupiditate accensum in consilio suo , quod et singulis et toti reipublicae salutarissi-

 

 

