11

 

probitati confidebant, iam toties Romanorum perfidiam experti. Quum vero imperator
gloriam fere omnem rei bene gestae ad se traheret, idem rei male gestae culpam debebat
subire et poenam.

Prisca autem et gloriosa Romanorum tempora tum praeterierant, quibus cladibus
vel gravissimis nihil fracti bello nullo alio modo finem imponere solebant nisi hostibus
aut devictis aut deditis. In ipso bello Numantino dilucidissime apparebat, ad quantam
iam pernicie-m disciplina Romana delapsa esset3 tot Romanorum exercitus a numero
multo minore foedissime fugati, tot et tam infanda crudelitatis et perfidiae exempla a
Romanis edita erant, ut iam nomen Romanum summo odio et despicatui esse inciperet.
Nihilo minus autem senatus, non reipublicae sed suis commodis consulens, prisci tem-
poris virtutem et gravitatem simulavit et factum improbavit auctori ipsi honestissimum.
Placuit autem patribus improbato foedere consulem cum iis omnibus, qui iureiurando
foedus sanxissent, vinctos hostibus tradendos esse. Tum vero quantum esset populi in
Tiberium studium, quanta eius benevolentia cognitum est3 etenim consulem quidem hostibus
tradendum censuerunt, ceteris autem Tiberii gratia pepercerunt3 vide Plutarch. Tib. 7.
Aurel. Vict. de vir. ill. 64 Tiberium periculum deditionis eloquentiae gratia superavisse
tradit. Sane verisimile est, Tiberium, qui tum primum sordidas saepe et humiles
optimatium rationes plane perspexerit, eloquentia, qua omnes superabat, et ad suam
defensionem et ad detegenda adversariorum neutiquam honesta consilia usum esse for-
tissime. Etiam Scipionem prodit Plutarchus omnem tum operam impendisse ut Tiberius
servaretur. Utut res fuitz Tiberius illo facto summam laudem meruerat, nedum afficeretur
poena turpissima.

Nunc ad locum progressi sumus, quo veterum iudicia valde inter se distant.
Cum enim Tiberius ex Hispania cum consule revocatus domum rediisset, animum ad
rempublicam convertere coepit et anno 621 tribunus plebis factus legem illam tulit agra-
riam tot turbarum causam, ipsi latori funestam futuram. Non novam autem tulit legem,
sed veterem ex longo tempore obliteratam revocavit, multis additis rebus, quibus legem
gratiorem redderet et acceptiorem. Summa autem eius legis , de qua alii scriptores
aliter tradunt, haec videtur fuisse: Ne quis ex publico agro plus quam quingenta iugera
possideret, ita tamen, ut filiis quoque familias ducenta quinquaginta iugera possidere
liceret3 vide Zeissii commentationem de lege Thoria agraria p. 8. Cum vero apud Livium
epit. 58 et apud Aurel. Vict. de vir. ill. 64 legamus, mille iugera lege Sempronia ex
agro publico possidere licuisse, alii autem scriptores nominatim de quingentis dicant
ingeris et dimidia parte filiis familias concessa, de qua re qui de mille ingeris dicunt
tacent, ita mihi haec varietas explicanda scriptorum videtur esse , ut summus agri publici
modus mille iugera essent. Etenim verisimile est non infinitum iugerum numerum
occupari potuisse, sed praescriptum fuisse modum quendam, quem transire non liceret.

Deinde cum lex Licinia ex tot annis neglecta esset, Tiberius ut legis asperitatem
minueret, iis publice damnum sarciendum esse censuit, qui lege sua agro publico decedere

2

 

