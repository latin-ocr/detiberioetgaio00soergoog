6

 

amore populum amplexus est, et quo maioribus eum calamitatibus premi videbat, eo
promptius et ardentius his malis mederi studebat. Quam autem ingressus est viam
ad exsequenda consilia sua, ea minime est probanda. Hoc iudicio multae praeclarae
et divinae prorsus Tib. virtutes minime obscurantur. Ex tota enim historia Ro-
mana vix unum novi , qui humanitate , comitate, amabilitate Gracchis possit comparari.
His autem 'virtutibus ne iudicium nostrum de Gracchorum factis corrumpatur, valde
cavendum est, id quod Ahrensio accidit, tam immoderato Ti. Gracchi laudatori, ut
omnia eius facta probet, ex fontibus eos solos sequatur, qui Tib. favent, ad iudicia
prolabatur falsissima. Sic - ut unum locum proferam -- Ahrens Plutarchum secutus
narrat Tib. et Octavium quum de lege agraria dissiderent eamque in concionibus aut
defenderent aut impugnarent, conviciis et maledictis plane abstinuisse, quum Appianus
de bell. civ. I, 12 rem longe aliter tradat. Quod Ahrens hac data occasione in univer-
sum iudicat, eos qui meridiem versus habitent, si in rebus publicis dissentiant, a con-
viciis abstinere et solas res , non homines spectare , si quidem affectibus imperare didi-
cerint, quum terrarum septentrionalium incolae sententias suas impugnari aegre ferant
et stomachentur, boc Ahrensii commentum esse ex ipsis veterum scriptis facile demon-
strari potest. Res longe aliter se habet. Non facile nostro tempore tanta se verborum
acerbitate et indignitate adversarii invicem vexant et lacerant, quanta apud veteres.
Quid enim dicamus, si Cicero inimicum, hominem consularem ‚ his verbis alloquitur:
Quid te , asine, literas doceam, non opus est literis, sed fustibus ‘? Atqui Cicero in
eruditissimis et humanissimis illius temporis viris fuit. Quid porro de Demosthenis et
Aeschinis et multorum aliorum conviciis dicamus, quibus inter se dedecoraverunt? Gur
res ita se habeat demonstrare longum est3 causa et in rebus publicis et in commutata
de rebus sacris opinione sita est. Sed ne longius a proposito aberremus, iam ad ipsam
materiam transeamus.

Natus est Tiberius Sempronius Gracchus patre Tiberio et matre Cornelia, Sci-
pionis Africani maioris filia, anno a. U. 591 , si quidem Plutarchi verba C. Gr. 1 Tibe·
rium nondum triginta annos natum mortem obiisse tradentis recte se habent. Matrimo-
nium autem Tiberii anno 590 initum esse putamus , quam sententiam etiam Nitzsch
sequitur. Discrepant sane ab hac re, quae apud Valer. Max. IV, 2, 3 et apud Ge11.12‚ 8
legimus. Hi enim tradunt P. Scipionem depositis inimicitiis Ti. Graccho filiam
virginem viro iamiam maturam despondisse. Cum autem Scipio, qui ultimam aetatis
'partem Literni degit, iam anno 569, id quod probabilius est, vel anno 571 mortuus
sit , ipse Scipio filiam Tiberio nullo modo potuit despondere, vel si cum nonnullis Ti-
berium iam anno 585 natum esse constituerimus. Etenim etsi non nominatim nobis
traditum est, Tiberium Corneliae liberorum natu maximum fuisse — fuit autem maxi-
mus, si quidem annum, quo matrimonium inter Tiberium et Corneli-am iunctum et quo
Tiberius natus est , recte statuimus — hoc tamen constat, Tiberium novem annis maio-
rem fuisse Gaio. J am autem scimus -—- vide Nitzschi librum p. 204 -- singulis annis

 

 

