18

 

nemo non videt ‚ haec superioris aetatis exempla expiata 0000 pergit Saturnini atque

Gracchorum casibus.
Haec vel eos homines, qui causae populari faverent, de Gracchis eorumque legibus

iudicare ita demum potest intelligi, si reputaverimus sola mala ex legibus illis profecta
iis ante oculos versata esse3 cum autem leges malorum causa essent, ipsas leges improbae
verunt. Atqui valde verisimile est Gracchorum legibus non latis alia mala eruptura
fuisse, quae fortasse *non minus violenter rem publicam perturbassent. Deinde ne hoc
quidem potest negari Tiberii et Gai Gracchorum consilia et rationes in rebus publicis gerendis
vel maxime inter se differre3 Gaius enim nihil aliud spectabat nisi ut optimates, quam
factionem rei publicae exitiosam putabat, a civitate gubernanda plane removeret. Nihilo
minus autem solent veteres Gracchorum actiones publicas plerumque confundere, quasi
utrique idem fuisset propositum. Ipse Tiberius postea, cum optimates nihil de suis
decedere et optimis consiliis suis tenacissima obstinatione resistere vidisset, ira et exa-
cerbatione ad facta et leges minus probandas abreptus est. Volui igitur demonstrare,
quum legem agrariam a ceteris Tiberii factis non ut par fuit veteres distinguerent, vitu-
perationem , quae recte in haec intenderetur, etiam ad illam recidisse. Itaque hoc 1000
attulimus, quae a veteribus communiter de Gracchis eorumque studiis iudicantur, quasi iam
Tib. Gracchi lex ad aequationem bonorum pertinuisset, qua quidem peste nulla potest
maior esse. Ager publicus enim cum diuturnitate possessionis a privato secerni non posset,
qui agrum publicum dividendum esse tulit res et bona singulorum pervertere visus est.
In primis autem, inquit Cicero de offic. II. 21, 73 , 01 videndum erit, qui rempublicam
administrabit, ut suum quisque teneat neque de bonis privatorum publice deminutio fiat.

Contra Tiberius, cuius animo summa multitudinis inopia obversabatur et metus ut
respublica nisi rebus afflictis medelam adhiberet diutius stare posset, in consiliis suis
magis etiam confirmatus est summorum virorum auctoritate legem suam probantium,
eumque ut in proposito perseveraret adhortantium, Appii Claudii soceri sui, P. Crassi
Muciani qui iuris intelligentia praestitit, P. Mucii Scaevolae iuris peritissimi. Qui
optimi et sapientissimi viri -·- vide Cicer. acad. prior. II, 5, 13 — cum Tiberii legem
probarent, quorum iudicium de iure et utilitate legis iustissimum et locupletissimum fuit,
optimates vero pro sua utilitate suisque commodis summa cum obstinatione propugnarent,
fieri non potuit, quin otium in optima republica, ut ait Cicero in acad. prior.
libr. II, 5 , 15 , perturbaretur. Optimates si vel minimum cessissent et nonnihil Tiberio
indulsissent, non dubito quin Tiberius, qua fuit aequitate et benevolentia, justis eorum
querelis aurem praebiturus et quamquam maximis impedita fuit difficultatibus agrorum
divisio, rem per pacem et concordiam compositurus fuerit.

Utut autem res fuit, quae adhuc de Tiberio‘ persecuti sumus, non possunt non
probari et laudari. Sed inde res aliter cessit atque ipse sibi Tiberius initio proposuerat.

Optimates igitur nitebantur in Tiberii legem, aut quia nemo fere de suis quidquam
amittere vult, aut quod suis tantum commodis providentes multitudinis res desperatas

 

