15

 

mum existimaret, ita esse confirmatum, ut nullis ne gravissimis quidem difficultatibus
et periculis ab incepto deterreretur, nedum vanis optimatium rationibus in sola fere
avaritia et obstinatione positis. Rectissime igitur Appian. de bell. civil. 1, 11 Tiberium
dicit utilitate legis suae sublatum, quippe quae rem spectaret gravissimam totique ltaliae
saluberrimam, difficultates inde natas ne animadvertisse quidem.

Postquam autem de rationibus quibus Tiberius ad ferendam hanc legem adductus
sit tractavimus, altera oritur quaestio de legis iure et utilitate, aequitate et prudentia.
Hanc quaestionem et antiquiore et recentiore aetate a variis varie tractatam esse , ex
natura rei perspicuum est. Hoc loco quominus copiose eam persequamur, nimis angustis
quibus haec commentatio circumscripta est terminis prohibemur. Optime disseruerunt de
ea Heeren „Die Staatsuuruhen der Gracchen“ 66 sqq.; Peter „Die Epochen der Ver-
fassungsgeschichte der romischen Republik“ 1443 Ge ettling „Geschichte der romischen
Staatsverfassung“ 4323 Rudorf f „Das Ackergesetz des Spurius Thorius“ p. 253 vide
etiam quae Niebuhr et Mommsen de ea exposuerunt.

Permulta pro lege, multa contra legem disputari possunt. Inquirendum igitur est,
utrum commoda ex lege orta maiora fuerint et ad maiorem hominum numerum pertinue-
rint, quam difficultates et acerbitates, quas permagnas in ea infuisse negare non possu-
mus. J am supra demonstravimus, qualis tum fuerit Italiae status, quantopere senatus a
maiorum gravitate delapsus. Superioribus quidem temporibus civitas Romana ab optimis
regebatur, qui quum totam patriam, non factionis utilitatem respicerent imperium ex
summis periculis virtute et constantia vere Romana ad tantum opum fastigium provexerant.
Tum autem omnibus hostibus devictis , imperii finibus usque ad ultimas terras prolatis,
ingentibus divitiis in urbem congestis etiam peregrini mores et peregrina vitia Romam irruere
coeperunt; prisca illa simplicitas et frugalitas a paucissimis retinebatur3 plurimi opibus
et divitiis corrupti effussissimae se luxuriae dabant nihil iam curantes nisi ut libidines
explerent. Tanta morum corruptione iam Tiberii temporibus civitatem Romanam infectam
fuisse, ex foeditate belli J ugurthini , quod paulo post exortum est, dilucidissime apparet.
In eo autem tempore exstitit, qui patriae miseriis vehementissime commotus et hone·
stissimo studio accensus civitatem iamiam ad interitum ruentem erigendi et corroborandi,
ad conservandum totum reipublicae corpus a divitibus ut patriae de suis aliquid condo-
narent postularet.

Non potest quidem negari magnam multis acerbitatem et iniquitatem in lege Sem-
pronia infuisse; etenim cum lex Licinia de agri publici modo inde ab omni fere initio
neglecta et paulatim plane esset abolita, ager publicus eodem fere iure contineri coeptus
est quo privatus. Quae inde incommoda orta sint, apertissime cognoscimus ex Appiani
de bell. civil. libr. 1, 7. Has difficultates si omnino neglexisset Tiberius, merito eum
immoderationis et iniquitatis accusaremus. At notum est Tiberium, ut parceret sin-
gulorum commodine, non veterem illam legem Liciniam renovasse, sed variis additamentis
faciliorem eam et acceptiorem reddidisse. Deinde ne hoc quidem omittendum est valde

