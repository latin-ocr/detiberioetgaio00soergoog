 

omnium virium defectione perire neeesse est. Tiberius igitur eum intelligeret optimates
ad factionem relapsos esse, quae non reipublicae sed sua commoda spectant, huius
exitiosae factionis opes infringere et restituto lompletiorum civium ordine reipublicae
mederi studebat. Quod quominus perficeret tum sua ipsius vehementia. et immode-
ratione , tum optimatium maxime iniquitate et obstinatione impeditus est. Sic autem
factum est, ut quum Tiberio non contingeret , ut novum ordinem pararet, qui esset fun·-
damentum reipublicae ‚ optimatium autem auctoritas detectis eorum avaritia omnibusque
malis artibus nihilominus frangeretur , etsi ex certaminibus primo tempore victores dis-
cesserunt, Tiberius, a quo tantae seditiones ortae sunt, magnorum incommodorum reipu-
blicae auctor diceretur, discrimine inter res ipsas rerumque causas omisso. Hoc unum
videtur in Tiberio vituperandum esse ‚ quod quum intelligeret adversariorum vehementia
et avaritia se impediri, quominus legitima via quasi renovaret rempublicam, non plane
ab incepto destitit sed iam per vim et iniuriam optima sua consilia persequi conatus est.
Multi viri gravissimi et sapientissimi, qui iam diutius in rebus gerendis versati eram,
propterea initio consilio et auctoritate sua Tiberii legem adiuverunt, quod non minus
intelligebant rempublicam, nisi aliquo modo reficeretur, iamiam ad exitum vergere. Quod
qui perficerent in ambiguo erant. Itaque cum partium studia et libidines, cum plebis
infirmitatem et inconstantiam bene novissent, nolebant rem aggredi periculosissimam, in
qua maxime erat dubium, nonne totum corpus periret, si quis medelam adhibere vellet
membris aegris. Desperantes igitur rem se esse exsecuturos saluberrimam , ne mala
excitarent commodis maiora ab ea absistebant. Has autem difficultates Tiberius , qua
erat animi benevolentia et misericordia, qua laudis cupiditate , quo iuventutis ardore, ne
animadvertit quidem. Inde ut Tiberii peritia et prudentia in rebus publicis minus
apparet, ita ceterae eius virtutes eo clarius illucescunt. Quo quis enim maiore cupi·
ditate aliis auxilium ferendi accensus est , quo magis ei persuasum est rem se spectare
utilissimam ‚ eo minus vel gravissimis impedimentis ab ea deterretur. Quodsi Tiberius
non tanto studio flagrasset, Italiae vulnera sanandi reipublicae· exitiosa futura, omisisset
sane rem sibi perniciem discordiam reipublicae allaturam.

Promulgata igitur hac lege optimatium metus et ira vehementissime exarserunt.
Tiberius autem tantopere valebat dicendi vi , ut legem suam defenderet splendidissime.
Qui enim vel minus iustam et honestam causam satis speciose tractare posset, is in
causa honestissima omnibus dicendi luminibus usus , legis commoda rhetorice augens,
incommoda vel prudenter minuens vel tegens caute longe superior fuit adversariis. Qui
quum ipsum Tiberium a lege ferenda retinere non possent, collegam eius adeunt, M.
Octavium, ut legem eius intercedendo irritam redderet. Fuit autem Octavius aequalis
et familiaris Tiberii, iuvenis gravium morum et moderatus, ut ait Plutarchus.

Venit nunc in quaestionem, intercesseritne Octavius collegae legi, quia eam rempu-
blicam perturbaturam neque inde quidquam salutis et auxilii redundaturum esse existimabat,

 

 

