16

 

verisimile fuisse Tiberium, qua fuit modestia et humanitate, si adversarii vel nonnihil de
suis decessissent neque immani obstinatione omnibus Tiberii conditionibus restitisent, per
conventionem rem cum optimatibus compositurum fuisse. Cum autem superbe ab opti·
matibus omnia sua vel benevolentissima consilia respui cerneret, tum demum, quippe cui
exploratum esset legem suam nihil aliud spectare nisi totius reipublicae salutem, ipsa
fere rerum necessitate coactus ad facta abstractus est violentiora et ipsi et civitati
infestissima.

Quae quum ita se habeant, merito aliquis interrogaverit, quomodo tandem factum
sit, ut omnium fere veterum scriptorum consensu non dico quae posteriore tempore
admisit Tiberius — haec enim quum violatis legibus facta sint probari possunt nullo
modo -— sed ipsa lex agraria ut reipublicae exitiosa improbaretur. Primum non est
praetermittendum Tiberium lege agraria ⁵sua quasi signum discordiarum et turbarum
publicarum dedisse, quibus partium studia ita excitata et ad certamina tam atrocia
inflammata sunt, ut respublica vehementissime commota paulatim ad interitum vergeret.
Homines autem cupiditatibus accensos raro iudicii integritatem retinere sed ad auctorem
rerum omnia quae inde etiam illo invito nata sint mala referre, ex rerum memoria satis
cognitum est. Itaque non est mirandum vete-res, quum calamitates ex Tiberii lege et
ex iis ortas quae legem secuta sint solas respicerent, ad legem agrariam quasi ad
originem et fontem earum regressos eam consensu improbasse. Praeter notos Ciceronis
locOS, quem legem Tiberii damnasse constat, vide Vellei. Patere. II, 2, ubi haec legimus:
Tiberius promulgatis agrariis legibus, omnium statum concutientibus· , summa ima miscuit
et in praeruptum atque anceps periculum adduxit rempublicam3 idem postquam caedem
Tiberii narravit haec addit verba II, 3: Hoc initium in urbe Roma civilis sanguinis
gladiorumque impunitatis fuit: in de ius vi obrutum potentiorque habitus prior
discordiaeque civium antea condicionibus sanari solitae ferro diiudica-
tae bellaque non causis inita sed prout eorum merces fuit. Quod haud mirum est: non
enim consistunt exempla, unde coeperunt, sed quamlibet in tenuem recepta-
tramitem latissime evagandi sibi viam faciunt et ubi semel recto deerratum est,
in praeceps pervenitur nec quisquam sibi putat turpe, quod alii fuit fructuosum.
Haec verba Velleii recte se habere et ea, quae ex facto aliquo profecta sunt, non semper
eadem esse quam quae auctor sibi proposuerat, quis neget? Quam saepe autem homines
eventum rei et rationem consiliumque auctoris commutant! Idem quum Tiberio acci-
derit, facile intelligitur cur tantus sit facta eius improbantium numerus. Maximi momenti
Taciti et Sallusti iudicia esse constat. Dolet autem non copiosius hos viros exposuisse,
quid ipsorum sententia de Gracchis eorumque legibus statuendum sit3 nihilominus autem
ex singulis et brevibus locis hoc quidem >exploratum est, ne hos quidem probasse eorum
facta3 vide Tacit. dial. de orat. 40: non tanti reipublicae Gracchorum fuit eloquentia, ut
pateretur et leges3 haec verba etsi non ipsius sunt Taciti, sed dialogi personam ea facit
dicentem, tamen ipsius Taciti iudicium inde cognosci posse existimo. In Annal. autem

 

