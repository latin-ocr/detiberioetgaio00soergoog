5 Α

 

consilia probet, ut sunt probanda, etiam omnia fere Gracchorum facta, in quibus
persaepe maiore impetu quam moderatione usi sunt, laudat. Etiam hac igitur in re
apparet, eos, qui in pertractanda historiae parte communes de rebus publicis rationes
sequantur atque ad hanc quasi normam ac regulam laudem atque vituperationem referant,
et ipsos in errores duci et eorum, qui aliter sentiant, iudicia inique aestimare.

Mommsenii librum ei, qui de historiae Romanae parte scribit, plurimi momenti
esse per se apparet3 hunc enim virum singulari prorsus mentis acumine praeditum per-
multos errores sustulisse nemo ignorat. Neque vero hoc loco silentio praetermittere
possum, qua potissimum re ut in ceteris libri partibus ita in hac de Gracchis scripta
offendar. Mommsen nimia saepe severitate de hominibus iudicare solet3 acerbe prorsus
et contemptim in eos invehitur, qui non idem semper in rebus publicis sibi proposuerunt,
propositum summa cum constantia persecuti sunt. Ita fit, ut nonnulli viri, qui tempo-
ribus mutatis etiam consilia et rationes mutarent, id quod persaepe optima mente fieri
potest, gravissima castigatione ab eo vexentur3 non minus inde fit, ut viros fortes et
propositi tenaces, etsi iustitia iis defuit, summis laudibus ferat, ut Caesarem. Sane con-
cedendum est , inconstantiam et infirmitatem gravia eorum vitia esse, qui rempublicam
gubernent3 at temporum nobis in iudicando ratio habenda est; quod si observaverimus,
multa nobis longo temporis intervallo remotis excusatione digniora videbuntur. Hoc
autem omittit Mommsen3 et cum ex rebus quas aliquis publice gessit de universo quasi
homine iudicat, nihil curans qualem in ceteris vitae partibus se praestiterit, vituperationis
modum haud raro excedit, quod in Cicerone videmus. Huc aliud accedit. Summa est
dicendi elegantia et ubertate, vi et gravitate. Adeo autem non horret dictiones fortis-
simas, ut nonnunquam auream mediocritatem transeat. Qua severitate de hominibus
iudicat, eadem dictionis gravitate et saepe acerbitate sententias exprimit. Valde hac re
inter se differunt Niebuhr et Mommsen. N iebuhrium summae gravitatis fuisse constat;
multos qui antea laude florebant, haud levi castigat vituperatione. Nihilo minus autem
Niebubrii lectione longe aliter afficimur quam Mommsenii. Etenim ex omnibus historiae
Romanae partibus a N iebuhrio scriptae summa eius admiratio et pietas, qua antiquitatem
reverebatur, apparet3 Niebuhr non sola ratione et mente, sed animo quoque et pectore
in rebus antiquis versatus est. Contra Mommsenii librum perlegentes maxima quidem
admiratione singularis eius acuminis et doctrinae afficimur, sed nimia eius iudicii severi·
tate et acerbitate, qua vel optimos viros insequitur, non nihil saepe offendimur.

Ex iis autem scriptis, quae de Gracchis prodierunt, etiam E. A. J . Ahrensii Tib.
Gracchi defensio mihi respicienda fuit. Qui vir quum sibi proposuisset Tiberii omnia
etiam f acta defendere, ita in errorem delapsus est, quod non distinxit inter consil-ia
et fa cta Tiberii. Mea enim sententia, nt iam hoc loco quid ipse de Gracchis sentiam
profitear, Gracchorum et Tiberii maxime voluntas et consilium ab omnibus partibus lau·
dabilis. fuerunt3 erat enim amantissimus populi , neque quidquam aliud spectabat, nisi ut

multa et magna mala, quibus respublica laborabat, sanarentur. 19,υο maiore autom

